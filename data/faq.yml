questions:
  - question: Jakie są~zalety projektu indywidualnego w~porównaniu do~typowego?
    answer: |
      Projekt katalogowy ma~jedna podstawową zaletę, jest tani, ponieważ używa go wiele osób, jest również gotowy więc nie~ma~etapu koncepcji. Projekt typowy wymaga jednak również adaptacji do~warunków działki i~projektu przyłączy, zagospodarowania terenu, co trwa również około 2-3~miesięcy. Koszt takiej adaptacji wraz z~przyłączami to~kwota kilku tysięcy. 
      
      Projekt indywidualny jest dostosowywany od~początku do~lokalizacji, do~potrzeb i~budżetu klientów, oraz stawia na~proces znajdowania najlepszych rozwiązań, można w~nim spełnić wiele marzeń, niemożliwych do~zawarcia w~projekcie typowym. Projekt indywidualny umożliwia również optymalizację konstrukcji ze względu na~to, iż jest ona liczona dla konkretnej działki i~warunków gruntowych, pogodowych a~nie~dla najcięższych, jak jest to~w projektach typowych. Cały proces projektowy umożliwia przemyślenie wielu zagadnień na~etapie rysunkowym, kiedy zmiany są~stosunkowo łatwe i~nie kosztują. Częste jest, że klienci zmieniają projekty typowe na~etapie budowy, wydając na~te zmiany tysiące bądź dziesiątki tysięcy złotych. Zatem projekt typowy sam jest tańszy ale w~realizacji może okazać się droższy. Oszczędzając kilka tysięcy na~etapie projektu, niejednokrotnie dokładamy o~wiele więcej na~etapie budowy. 

      Projekt mówi nam o~tym jak wydamy setki tysięcy złotych, jest to~plan naszych wydatków, najczęściej najpoważniejszych w~naszym życiu i~na całe życie. W przypadku takich inwestycji nie~warto spieszyć się, pomijając etap koncepcji i~analiz i~nie warto oszczędzać na~porządnym planie jak zrobić to~dobrze.

  - question: Co mam przygotować do~wyceny projektu?
    answer: |
      Standardową cenę projektu można uzyskać pisząc na~[ekodama.architektura@gmail.com](mailto:ekodama.architektura@gmail.com) z~dopiskiem “Zapytanie o~ofertę”. Aby potwierdzić tą cenę lub uaktualnić potrzebne jest zebranie pewnych informacji formalnych o~działce i~inwestycji. Jeśli dopiero kupujecie działkę, materiały te będzie posiadał właściciel, gdyż są~one potrzebne do~aktu notarialnego. 

      Należy uzyskać:

      - Wypis i~wyrys z~Miejscowego Planu Zagospodarowania Przestrzennego dla danej działki (w~Urzędzie Gminy lub Miasta, trwa to~1-2 dni). Jeśli dla danej działki nie~ma~Planu, będzie konieczne uzyskanie Decyzji o~warunkach zabudowy (można zlecić to~architektowi, trwa to~w urzędzie około 3 miesięcy) – jest to~podstawowa informacja o~przeznaczeniu działki i~co można na~niej zbudować.
      - Kopię mapy ewidencyjnej i~wypis z~ewidencji gruntów i~budynków (w~Starostwie Powiatowym, 1-2 dni) - jest to~informacja dla architekta o~powierzchni działki, właścicielach oraz jej funkcji i~stanu prawnego. 
      - Informacje o~uzbrojeniu działki w~media (woda, prąd, gaz, kanalizacja). Jeśli inwestor nie~ma~takich danych może podpytać sąsiadów nieruchomości. Pomocne może okazać się też uzyskanie kopii mapy zasadniczej, gdzie oznaczone są~sieci (w~Starostwie, 1-2 dni).

      I oczywiście :) prosze podać informacje jakie są~Wasze oczekiwania, pomysły, priorytety, marzenia. Przykładowo można przygotować krótki plik  tekstowy z~odpowiedziami na~pytania: 

      - Jakie są~Wasze marzenia odnośnie inwestycji, model życia, jakiej przestrzeni potrzebujecie i~czy oprócz mieszkania będą tam inne funkcje?
      - Ile osób będzie mieszkać w~budynku i~czy będą korzystać z~niego osoby niepełnosprawne?
      - Jakie w~przybliżeniu będą potrzebne pomieszczenia i~funkcje?
      - Jaki w~przybliżeniu będzie metraż i~zakładany budżet (jeśli wiadomo)?
      - Czy macie jakieś preferencje odnośnie systemów instalacji, konstrukcji, użytych materiałów?
      - Czy macie Preferencje odnośnie stylu, formy, może posiadacie jakieś przykłady tego co się Wam podoba? 
      - Ile osób będzie decydowało (brało udział we współpracy z~architektem) podczas projektu?
      - Jaka jest działka i~czy macie marzenia odnośnie zagospodarowania terenu?

      Nie są~to~informacje wiążące, bardziej chodzi o~rozeznanie. W procesie projektowym niektóre rzeczy mogą ulec modyfikacji.

      Wyślijcie proszę to~wszystko na~adres [ekodama.architektura@gmail.com](mailto:ekodama.architektura@gmail.com). Najczęściej odpisuję w~przeciągu 2 dni roboczych. Jeśli nie~otrzymacie odpowiedzi, napiszcie, zadzwońcie, Wasza wiadomość mogła gdzieś zaginąć. 

  - question: Jak wygląda współpraca?
    answer: |
      Projektowanie to~proces współtworzenia, w~którym bardzo istotnym czynnikiem jest klient. Cały proces zmienia niejednokrotnie wyobrażenia o~samej idei budynku, okolicy, pokazując wiele istotnych elementów, które na~pierwszy rzut oka mogą wydawać się nieistotne lub są~niezauważalne. Ten~proces przemienia i~opiera się na~partnerstwie klienta z~architektem. 

      Współpraca oficjalnie zaczyna się od~podpisania umowy. Przed jej podpisaniem będziecie mogli umowę spokojnie przeczytać i~przeanalizować. Rozpoczynam pracę od~wizyty na~działce i~rekonesansu okolicy. Ważnym elementem tego etapu jest też rozmowa, w~której jak w~delikatnym wywiadzie przy kawie próbuję wyciągnąć od~Was Wasze marzenia. Następnie przystępuje do~analiz lokalizacji, jej wad i~walorów, wraz z~analizą słońca. Wyniki swoich analiz wraz ze szkicowymi dwoma koncepcjami (w~zakresie uproszczonych lokalizacji na~działce, rzutów i~brył 3d – pustych kubatur) przedstawia na~pierwszym spotkaniu projektowym. Najczęściej jedną koncepcję uszczegóławia się na~około trzech kolejnych spotkaniach projektowych z~klientem, omawiając wszelkie istotne kwestie i~preferencje. Można też większość ustaleń wykonywać mailowo lub telefonicznie.

  - question: Ile trwa opracowanie projektu?
    answer: |
      Czas potrzebny na~opracowanie projektu jest zależny od~rodzaju inwestycji i~bardzo wielu innych czynników np.~prawnych, własnościowych, społecznych, geotechnicznych, związanych z~ochroną środowiska i~zabytków a~także zakresu projektu.
      
      W przypadku domów etap koncepcji zajmuje zazwyczaj około dwóch miesięcy. Czasami może być to~więcej, jeśli znalezione rozwiązania będą wymagały jeszcze ulepszenia lub projekt jest nietypowy.

      Projekt budowlany wraz z~projektem zagospodarowania terenu to~również około 2 miesięcy. Czasami ten etap może się wydłużyć jeśli niezbędne są~dodatkowe, nietypowe opracowania np.~uzgodnienie z~konserwatorem zabytków czy zgoda na~badania archeologiczne. Potem składa się skończony projekt, z~wszystkimi załącznikami do~wydania decyzji o~pozwoleniu na~budowę/dokonuje się zgłoszenia. Czeka się odpowiednio 2 miesiące na~pozwolenie/1 miesiąc na~milczącą zgodę. 

      Dlatego projekt należy zacząć co najmniej pół roku przed planowanym terminem rozpoczęcia budowy.


  - question: Co mam przygotować do~podpisania umowy?
    answer: |
      Do podpisania umowy będą niezbędne te same dokumenty które są~potrzebne do~wyceny,~tj.: 
      
      * Wypis i~wyrys z~Miejscowego Planu Zagospodarowania Przestrzennego dla danej działki (w~Urzędzie Gminy lub Miasta, trwa to~1-2 dni). Jeśli dla danej działki nie~ma~Planu, będzie konieczne uzyskanie Decyzji o~warunkach zabudowy (można zlecić to~architektowi, trwa to~w urzędzie około 3 miesięcy) – jest to~podstawowa informacja o~przeznaczeniu działki i~co można na~niej zbudować.
      * Kopię mapy ewidencyjnej i~wypis z~ewidencji gruntów i~budynków (w~Starostwie Powiatowym, 1-2 dni) - jest to~informacja dla architekta o~powierzchni działki, właścicielach oraz jej funkcji i~stanu prawnego. 
      * Informacje o~uzbrojeniu działki w~media (woda, prąd, gaz, kanalizacja). Jeśli inwestor nie~ma~takich danych może podpytać sąsiadów nieruchomości.
      * Kopię mapy zasadniczej (w~Starostwie, 1-2 dni). W przypadku małych działek do~15 arów można od~razu dostarczyć mapę do~celów projektowych o~zakresie obejmującym wszystkie miejsca, z~których będziemy przyłączać instalacje i~odprowadzać ścieki (Opracowuje geodeta).
      
      Dodatkowo będzie potrzebny dowód osobisty i~dane kontaktowe. 

      Podczas trwania umowy będzie niezbędne uzyskanie warunków przyłączenia do~sieci wod-kan, energetycznej, gazowej oraz mapy do~celów projektowych, obejmujących lokalizację budynku na~działce wraz  z~przyłączami. 
      Przed projektem budowlanym, po zakończeniu koncepcji zleca się badania geotechniczne gruntu, pod planowaną lokalizacją domu. Jeśli budynek znajduje się w~okolicach osuwiskowych lub innych trudnych warunków gruntowych może okazać się konieczne przeprowadzenie pełnych badań geologicznych, których opracowanie może trwać do~6 miesięcy. Należy mieć to~na uwadze posiadając działkę w~takiej lokalizacji. 

  - question: Nie chcę zajmować się sprawami związanymi z~projektem. Czy mogę zlecić wszystko architektowi?
    answer: Oczywiście :). Jeśli nie~chcecie zbierać sami potrzebnych do~podpisania umowy i~kontynuacji projektu materiałów, architekt może to~za Was wykonać. Nie jest to~zakres objęty standardową ofertą także przy wycenie proszę byście to~zaznaczyli. 

  - question: Czy budowa małego domu wymaga pozwolenia na~budowę?
    answer: Polskie prawo budowlane szczegółowo określa obiekty, do~których budowy, przebudowy lub rozbiórki nie~jest wymagane pozwolenie na~budowę (rozbiórkę). Małe obiekty najczęściej są~objęte procedurą zgłoszenia bez projektu budowlanego (parterowe budynki gospodarcze bądź rekreacyjne do~35m² powierzchni zabudowy). Projekty większych budynków mogą być objęte procedurą zgłoszenia bądź pozwolenia na~budowę, niemniej wymagane jest wykonanie projektu budowlanego dla obu tych przypadków.  

  - question: Co to~jest projekt budowlany i~jaki jest zakres opracowywanego projektu budowlanego wykonywanego w~pracowni?
    answer: |
      Projekt budowlany to~opracowanie, które jest wymagane w~polskich urzędach w~celu uzyskania pozwolenia na~budowę/dokonania zgłoszenia i~określa podstawowe parametry inwestycji. Polskie przepisy szczegółowo określają co powinno się składać na~projekt budowlany.

      Standardowy projekt budowlany, wykonywany przez nas zawiera:
      
      * projekt architektury w~zakresie niezbędnym do~uzyskania pozwolenia na~budowę,
      * projekt instalacji wewnętrznych (co, c.w.u., instalacje elektryczne, odgromowe),
      * projekt konstrukcji z~elementami projektu wykonawczego (w~tym fundamenty i~więźba dachowa),
      * projekt przyłączy (woda, kanalizacja, prąd, deszczówka),
      * charakterystykę energetyczną budynku.

  - question: Co to~jest projekt wykonawczy i~czym różni się od~projektu budowlanego?
    answer: |
      Projekt wykonawczy jest opracowaniem bardziej szczegółowym od~projektu budowlanego. Opisuje on~dokładnie rozwiązania stosowane w~obiekcie, określa np.~rodzaje materiałów, producentów wyposażenia technicznego, zawiera szczegółowe detale w~kluczowych miejscach itp. Przy małych obiektach, takich jak np.~domy jednorodzinne często nie~opracowuje się tego projektu a~szczegółowe rozwiązania dobiera się na~etapie budowy. Jednak w~przypadku gdy chcemy wybudować budynek większy lub o~wyższym standardzie, zaleca się jego opracowanie, gdyż ilość zagadnień uniemożliwia odpowiednie ich skoordynowanie na~budowie. Cena projektu wykonawczego to~około 30-40% ceny projektu budowlanego. 

      Przy większych inwestycjach projekt wykonawczy jest niezbędny, a~rezygnacja z~niego często powoduje olbrzymie straty i~opóźnienia na~budowie.

  - question: Po co mam podpisywać umowę?
    answer: |
      Umowa jest niezbędna do~sprawnego prowadzenia inwestycji, zabezpiecza interesy obu stron: inwestora i~architekta. Bez umowy nierzetelny architekt może zwodzić klienta lub przeciągać prace. Bez umowy inwestor nie~ma~żadnych gwarancji oraz nie~przysługuje mu możliwość odszkodowania w~przypadku błędów. Z kolei architekt podejmując się zlecenia, podejmuje również ryzyko, gdyż może nie~dostać wynagrodzenia. Dlatego umowa jest istotna dla obu stron, określa obowiązki partnerów w~inwestycji: architekta i~inwestora, ich odpowiedzialność, zakres obowiązków oraz harmonogram realizacji prac i~wypłaty honorarium.

  - question: Dlaczego mam zapłacić zaliczkę?
    answer: |
      Nad opracowaniem nawet najmniejszego projektu, pracuje oprócz architekta, kilku specjalistów np.~konstruktorzy, projektanci branż instalacyjnych, itp., którym architekt musi zapłacić wynagrodzenie, niezależnie od~odbioru końcowego dokumentacji (który zdarza się, że jest zawieszany ze względu na~komplikacje urzędowe niezależne od~inwestora czy architekta). Zaliczka przeznaczana jest w~większości na~częściowe honoraria zespołu oraz pokrycie kosztów przygotowawczych. Jest też zabezpieczeniem w~przypadku przerwania umowy i~wtedy jest bezzwrotna. 

  - question: Na czym polega praca architekta?
    answer: |
      Praca architekta jest wielopłaszczyznowa i~niejednokrotnie niektóre jej aspekty są~trudne do~zmierzenia. Poza namacalnymi zadaniami jak opracowanie koncepcji projektu, projektu budowlanego, koordynacji branżowej i~prawnej inwestycji, architekt wykonuje szereg działań, analiz, mających na~celu rozwiązanie problemów funkcjonalnych, formalnych, urbanistycznych i~społecznych, biorąc pod uwagę uwarunkowania historyczne, ochronę środowiska, konserwatorską, kulturową. 

  - question: Mam dużo pytań i~wątpliwości odnośnie technologii STRAWBALE i~budownictwa naturalnego…
    answer: |
      Zerknij tutaj: TECHNOLOGIE NATURALNE
    
      Jeśli nie~znajdziecie tam odpowiedzi, [napiszcie](/kontakt), z~miłą chęcią odpowiem na~Wasze pytania :)
